## Esercizio

### Descrizione delle realtà di riferimento

Un centro sportivo vuole progettare una piattaforma web per la gestione delle attività sportive, per migliorare l'organizzazione e la partecipazione degli utenti.

Ciascun istruttore, una volta completata la registrazione alla piattaforma, può creare uno o più corsi sportivi (identificati da un nome e una disciplina: es. Yoga, Calcio) e aprire l’iscrizione ai propri corsi agli utenti tramite la condivisione del codice di iscrizione (link o QR-code).

Nella piattaforma è presente il catalogo delle attività sportive, classificate in base ad un elenco di discipline prestabilite (es: yoga, calcio, nuoto …): ciascun istruttore può selezionare una o più attività per includerle in un corso.

Per ogni attività è presente un titolo, una descrizione breve di massimo 160 caratteri, una descrizione estesa, il numero di sessioni disponibili e fino a tre immagini dell'attività.

Un utente si iscriverà sulla piattaforma ai corsi cui è stato invitato (es: Yoga, Calcio ...) tramite il relativo codice di iscrizione, e all’interno di ciascun corso troverà i dettagli delle attività sportive proposte dall'istruttore.

Partecipando a ciascuna attività, l'utente potrà accumulare punti fitness tramite la frequenza e il completamento delle sessioni.

Un punto fitness è un riconoscimento che viene assegnato al completamento di determinate sessioni o traguardi sportivi.

Attraverso il numero di punti fitness, raccolti man mano da un utente in ciascuna attività di quel corso, si può determinare una classifica per ciascuna attività e anche una classifica generale comprensiva di tutte le attività del corso; l'istruttore può quindi seguire l’andamento degli utenti e supportarli individualmente nel raggiungimento dei loro obiettivi sportivi.


### Compito

1. **Progettazione Concettuale:**

   - Crea un diagramma ER che rappresenti questo scenario.
   - Identifica le entità, gli attributi e le relazioni.
   - Specifica la cardinalità delle relazioni.

2. **Progettazione Logica:**
   - Traduci il diagramma ER in uno schema relazionale.
   - Definisci le tabelle e le colonne.
   - Individua le chiavi primarie (PK) e le chiavi esterne (FK) per mantenere l'integrità dei dati.

3. **Normalizzazione:**
   - Normalizza il modello logico del database per rispettare la Prima Forma Normale (1NF), la Seconda Forma Normale (2NF) e la Terza Forma Normale (3NF).

4. **Creazione delle Tabelle in SQL:**
   - Scrivi le istruzioni SQL per creare le tabelle normalizzate.

5. **Inserimento dei Dati in SQL:**
   - Scrivi le istruzioni SQL per inserire alcuni dati di esempio nelle tabelle create.
